None da wart abir wol schin,
daz der herre tristrant
was ein chuone wigant.
er gedaht er wold sinen lif
wagen umb daz magedin
und ioh durh den willen,
daz die sin gesellen
des baz gedingen muosen.
und sold er den lip verliesen,
daz taete er vil gerne von dem wurme,
den daz er an wer sturbe.
zehant des morgens vruo
do wafenot sih dar zuo tristrant der helt guot
vil hart vlizichliche
und reit vil manliche,
wan er was ein chuon degen.
aleine reit er after wegen.
None... svert in der hant.
ioh brant der serpant
daz ros undir im ze tôt.
an lief in der helt guot.
er hiv in vil vaste
mit dem besten sahse
daz in chein sin genoz truoch.
sva man iz mit zorne sluoch,
dar ne mohte niuht vor bestan.
der helt do den sich genam.
...
...
den chovft er vil tiure,
wan er was von dem fiure
nah ze tode verbrunnen.
...
...
er sneit im uz die zungen
und stah si in sin hosin.
...
...
do chert er gegen einem mose.
da wold er sih chuolen.
do war der helt schone
von dem fiure swarz als ein brant.
None... im gaebe sin tohter
der chunich erne mohte
...
des niht wol wider chomen.
ioh het er gerne baz vernomen
wer den trachen sluoge.
< daz waere vil unfuoge,>
sprah der truhsatze,
< daz ich mich vermeze,
ob iz waere gelogen.>
den herre het er nach betrogen.
er want iz war waere.
der chunich do daz maere
siner tohtir selbe sagete,
daz der truhsatze habete
si gewunnen ze wibe
mit sin selbes lîbe
vil harte maenliche
und sprah offenliche,
er sold si im ze wibe geben.
ovch mohte si in gern nemen,
wan er het erslagen den serpant.
do sprah diu vrowe al zehant:
< vater, daz gelovbet mir,
erne hat niht rehte gesaget dir!
ioh begieng er nie dehein vrumicheit.
wa nam er nu die manheit,
daz er in torste bestan?
nu la dinen muot zigan
und vernim die warheit rehte:
sage dem guoten chnehte,
daz er bite biz morgen vruo.>
do tet der chunich also.
...
...
...
der truhsatze manete
den chunich des er habite gelobet mit siner warheit.
im was innechliche leit
daz er iz also lange vriste.
nu vernemet, mit welhen listen
vrowe ysalde do ervuore
ob er den trachen sluoge.
si sprach zuo peronise
daz er braehte lise
driu phaerith als iz tagete.
brangenen si dao sagete
einer ir junchvrovwen,
si solde selbe schovwen
wie der wurm gewunt waere.
peronis, der chameraere,
der brahte diu pharit fro.
uf sazen si do
und riten gelich.
diu schone vrovwe riche
tristrandis slawe do gesach.
ze peronise si do sprah:
< sah, wa diz ros was beslagin,
daz den helt hat her getragen,
der den trachin bestuont!
daz ist uns wol allen chunt:
man besleht niht diu ros hie.
svane so er chomen si,
dirre der hie geriten is,
des sit ze war gewis,
des sit hat geslagen den serpant.>
do quamen die vrovwen al zehant
da der trachen lach tôt.
do vunden si den schilt guot
verbrunnen also garwe,
daz si in bi der varwe
ne mohten niht erchennen.
...
...
ovch lach daz ros besenget,
...
...
daz si chûme erchanden,
daz iz in dem lande
niht was gezogen.
...
...
< owi, war ist der helt chomen
der ditze ros her reit?>
sprah diu vrowe gemeit,
< wie gerne ih daz wiste.>
si sprah aber enrihte:
< in habent die mordaere erslagen.
er liget hie etteswa bigraben!>
zuo peronis si da sprah,
daz er suhte daz grab, ob er iz vinden mohte. sie sprah, sver so sovhte,
daz er funde den degen,
do ne sohten si niht lange,
ê brangene cham gegangen
zuo dem mose da er lach.
diu junchvrowe in gesah
den helm glizen
sam ein carbuncel wîze.
...
...
< ih han den helt funden
vil harte ungesunden.
nu chomit ilande here,
ob ir in mohte ernern!>
sprah diu guote brangene.
der vrowen wart vil liebe
do si des siechen wart gewar,
vil schier cham si dar.
den helm si im ab bant.
do gehorte wol tristrant,
daz da waren vrowen.
uf warf er die ovgen
und vragete, wer da waere,
der im den helm naeme.
< ne habe ne hein vorhten nu
er wirt...>
None tristrant zu sime heren:
< waz mach iz uch gewerren,
des uch diu frowe heizit biten,
daz ir irn lantsiten
mit ir wellent began?>
do vragite der chuning san,
was siten ir lant habite.
tristrant ime sagete.
dane sold niht lihtis sin,
suwenne so diu cuonigin
zuo dem ersten bi im lege,
durh daz si nieman ne sage
biz si morgens wider uf stunde.
wie wol er ir des gunde,
sprach der cuoning zuo sineme neben. er wolt im den gewalt geben, daz er selbe were
des nahtis kamerere.
daz er diu liht leschte,
wann er wol weste,
wie iz gescien solte
und suwaz diu frowe wolte,
daz er daz alliz tete,
mit vliz er in des bete.
der kamerere tristrant
sich der kameren underwant.
da der cuoning slafen solde,
lazin er des niht ne wolde des im sin herre gebot, suwi di frowe duhte guot,
also tet er rehte iren willen.
brangenen bracht er stille
ze bette deme cuoninge.
daz was diu meiste trugine,
di tristrant ie getete,
wan er rehte an der selbin stete
lag bi siner frowen.
doch ne was iz niht unt ruwe,
wan er tet iz ane sinen danc.
der vil unselige tranc
het iz an die rete bracht.
rehte an der mitternacht
do quam brangene gegan.
ir frowen hiez siu ufstan,
daz siu gienge ze ir man.
sus wart das anegevan,
daz der cuoning wart betrogen.
...
do was tristrant in deme hove
ein jar so steticlich....
None darnach uber niut lang
gewan diu frowe den gedang,
daz man brangenen solte totin
mit vil... und harte unscone. daz wurde ir ze lone,
daz si ir gedienet habite.
sie vorhte, daz si von ir sagite,
suwaz siu von ir wiste,
und wolde ir mit liste
den lip ane gewinnin.
daz waren ubile minen!
zuwen armen riteren siu bot
- daz si ir tetin den tot -
sechzik marh silbris.
iene weren willig des.
si lobitin, daz si taten,
suwes si diu frowe bate.
daz silbir siu in zehant gap
unde wisete sie an eine stat,
daz si huotin eines brunnen,
und suwer den wolte hollin,
daz si ime namen den lib,
iz were man eder wib,
und ir diu leberen brachten.
iene zuwene dachten
an daz silbir vil harte.
si huobin sich zuo der warte,
da diu cuonigin si legite.
ze brangenen siu redite,
daz ir unsanfte were.
daz clagite vil sere
brangene diu getruowe.
do sprach diu falsce frowe,
daz siu ir holite des brunnin,
der uzir deme bomgarten queme gerunnin
brangene des niwet nit liez
des diu cuniginne sie hiez.
ein goltvaz siu an die hant gevienc,
in den bomgarten siu gieng
und wolde sceffen des brunnin.
iene zuwenen quamen gesprungin.
None sus sprach di juncfrowen:
< ich engelde miner grozin truowen.
min frowe heizit mich irslan.
nu sult ir uwer tugent began
und tuot iz durch die gotes hulde,
wane ich ne mach iz nit versculden,
und lant mich leben eine wile,
und einer zuo der cuonigin ile
und ie, daz ir irsclagen si.
und sage ir da bi
daz ich wider uch spreche:
ich ne weiz waz si an mir rache
daz siu mich ane scult verriet.
got weiz wol, ich ne gedenke niet,
daz ich ie iewet getete
darumbe siu zorn hete.
wene ich liez alle mine mage
und vur uf ir genade
mit ir in vremede riche.
sol ich dan so jemerliche
minin lip verliesen?
do wir von lande schieden,
do gab uns ire muter
zuwei hemide,
diu waren geliche cleine.
siu weiz wol, waz ich meine.
e wir quemen her an in ditz lant,
do waz daz ire so zetrant
und so garwe zebrochen,
daz si iz mit eren niht ne mohte
bi dem cuoninge angehaben.
do waz daz min ungetragen,
iz was ganz und nuwe.
siu bat, daz ich iz ir luwe.
daz tet ich vil ungerne.
do bat siu michel also verne,
daz ich iz ir zelest le.
ich ne weiz waz ir inbietin me,
wane daz ich uber mere
min hemide mit mir here
ganz und nuwe bracht.
daz le ich ir an der nacht,
do siu zerist lach bi dem cuoninge.
do wart iz mir vil ubile
in irme dieniste gevort.>
None... hielt den lip.
si dahten, irslugen si daz wib,
si ne verwunden iz nimer mere
zir wertlichen ere.
do quam ein hunt dar gegan.
der riter einer irslug in an
und nam die leberen zehant,
in sin hemide er si bewant
und truch si verholnliche
zuo der cuoniginne riche.
siu dankete im sere
und vragete in der mere:
< sprach siu iewt?>< ja, siu tete.>
< nu sag mir waz!> er hub ze stete
und sagite ir rehte, wie siu sprach
von deme hemide und wie siu jach:
siu habite iz ir luwin.
< nu zuo dinen truwin,
sprah siu mer?>< zu waren nit,
wene ir wer von herzen liep,
hete wir ir den lip illazen>
< nu muoz mich got virwazen,>
sprach diu frowe lussam,
< daz ich den lip ie gewan,
daz muoz got irbarmen!
waz sol ich nu vil arme,
daz ich mich sus gevelsht han?
e sol mir wib noch man
getrowen nimerme!
got laz iz an min ere
und an minen lip gan
den mort, den ich han getan.> siu began do sere weinen, alsiz do torste besceinen.
< der tubil> sprach siu,< neme mich!>
siu sloch und rovfte sich
so vrevellichen harte,
daz ienir von der warte
si ze wundir angesach.
grozir ruwin siu do phlach.
do der riter daz vornam,
daz ir von der grozir leide quam
und diu ruwe, di siu habite
niwet langer er do dagite.
er sprach:< frowe, trostent uwern muot!>
None zuo der vrowen chemenaten.
do si diu chunegin gesah,
nu horent wie si sprah:
< willechomen liebez wip,
daz du behalden hast den lip,
des lob ich got von himele.
er was zvare hie nidere
und hat dir geholfen uz der nôt.
tet er mir nu den selben tôt,
den ih dir hat gedaht,
oder versenchit mih sin chraft
also verre in abgrunde,
oder vergebe mir mine sunde,
so riht er cheiserliche!>
do mit viel diu vrowe riche
brangene ze vuoze.
sie bot ir groze buoze
und minneclichiu wort,
daz sie vergaeze den mort,
den sie wold mit ir began.
ovch suhte brangene san
der chuneginne genade,
daz si ir vergaebe
ob siu ieht hat getan,
daz si vermiden solde han.
da lagin si beide,
mit michelm leide
waren si bevangin.
dar lagin si so lange,
daz sie niemen uf huob,
biz ez si beide duhte guot,
daz si uf stuonden
und den nît versunden.
do chustin sich die vrowen zvô.
diu chuneginne daht do,
wie si ergetzte brangene
diu leide mit liebe,
die si ir habite getan.
do was der vil chuone man
tristrant da niht ze huse.
er was mit dem chunige uz
do im daz maere wart gezalt
von kurvenale sinem trût.
do wart dem herren an sim muot
beide leid und zorn.
< dizze waere bezzer verborn,>
sprah er zuo der chuneginne,
< nu des niht moht sin, nu sal den mort brangene verchiesen durch min liebe. ir muozint gesuonet wesin. daz si chume ist genesin,
des ergetzint si mit eren!>
do sprach diu chunigin here,
daz si daz gerne taete.
do wart die suone staete.
do chustin sih die vrovwen.
do wart ane wunden
tristrant sere versniten.
nu merchet reht wamite:
er wart geveht an dem hove
von einem richen herzoge
und von vier gravin,
die des chuniges hoves phlagin.
ih wil iu sagin umb waz:
sie hatin micheln haz,
daz er mit tugenden lebete
und nah den eren strebite
und daz beste tet zallir zît.
darumb hatin si den nît,
wan si warin selb niht frume,
als iz vil diche is schin chomen
und geschiht noh manigem frumen manne,
daz im der boese niht engan
daz man wol spreche sin wort.
svenne so er in lobin hort,
so mag er iz niht wider reden,
er get lihte von dem wege
und sprichet lihte:< iz ist ein lugene.>
daz gezaeme uns allin ubele
wolden wir iz merchin,
wand mit solichin werchin
selten oder nie nehein man
so grozin bris nie gewan.
und... also staete an der minne.
nura, jungelinge,
gedenchet an diu vrumecheit
und lazint iu die bosheit wesin leit!
sver gôt mit herzin minnet
und nah den tugenden ringet,
dem volgit selten unheil.
ovch mag er wol sin teil
gewinnen als er des bedarf.
ôwol in, daz er ie des warp!
sver biderbe und getriu ist
und dan wisliche list
mit gutem siten an sin herze hât,
der mag des habin guotin rat,
daz in diu bosin niden,
wan si ne mugin iz niht vermiden:
si muozint im unwillich sin.
so ist im abir min traehtin
und alle guote lute holt.
daz hat er verdienet und verscholt
und noh al tage tuot.
dennoh ist so der bosin muot
so hart zuo im erbolgen.
None und er in solde cundin,
wi iz darumbe stunde.
der valant do begunde
daz gestirn scowin.
er sprach:< mine frowin
tristant sigerliche hat,
und wil der cuoning minen rat
tuon, ich wil in lazin sehen,
daz er selbe muoz jehen,
daz ich iu rehte han gesagit,
und ob ich liege, daz ir habint
minin lip gewinnin
ze suwelehen marterungin
so min herre welle.>
ich wene, sin geselle
der tubil uzzer im sprach,
biz daz er allis des verjach,
daz tristrant were lugensiech.
er sprach, ne si daz war niet,
< so heizint mir min hovbit abesclan!>
do brachtin si in vor den cunig san
und sagitin, wes er sich vermaz.
< ich will iz iu ovch noch bieten baz>,
sprach der unholde,
< ob min here selbe wolde,
er movt iz wol irvindin.
er neme sin gesinde
und rite jagen in den walt.
so worde tristant so balt,
daz er niwt ne mide de frowin.
sa saget ich iz ime in truowen,
wenne er zuo ir queme,
und brachte in da er vername
selbe wol die warheit.>
None der cuonig do sciere jagen reit
mit allin den da waren
und sprach opinbarin,
er wolte siben naht uze sin.
des frowede sich diu cuonigin.
do der cuoning anden walt quam
und der wenige man
vil rehte hete vernomen,
daz tristant...
None ich sage iu, here, waz ir tuont,
sprach der gote leide tuwerk,
< wir ne han anderes nehein geberc,
wene ir sulint hi uf stigen
und sullit vil stille suwigen!
ufe disem selbin bovme
sule wir nemen govme,
waz hie gescie von disen zuwein.>
der mane so lihte scein,
als iz tach were.
...
...
do steich der cuonig here
uf in bovm, als er in heiz.
der tuwerk daz niwt ne liez
er ne stige na im da uof.
ich wene, in sin geselle huof,
satanas der tubil.
ich bin is och ane zuwibil:
er huob in sicerliche,
wane er wil sin riche
mit im han gemeine.
wi mohter in da so einen
uffe dem bovm stigin lazen?
daz sie beide got verwaze!
dar ne stundin si niwt lange,
e tristant quam gegangen.
das lovbis brach er in den wach,
do liez er den span nach,
dar daz cruce ane was gescriben.
...
...
in den brunnin sah er bi den scimen
dise zuwene obin im stam.
do tet er als ein wis man,
daz er niwt uf ne sach.
zo im selbin er do sprach:
< nu muoz ich leider tot sin!
owi, wiste diu cuonigin
di hute, di uns is getan!>
do floz daz lovb und der span
durch die kemenaten.
diu frowe do vil drate
zo irme nezziline ginc,
da siu den span mite vinc,
unde begunde daz cruce scowin.
do wiste...
None< was ist disim jungelinge,
daz er niwt uf ne stat
noch er ingegin mir niht gat?
des was ich harte ungewone,
ich ne weiz, wa vone iz nu come.>
do gesach siu daz wenkin
und begunde san denkin,
< im wirrit suwaz, so iz si,
ich wene, hi etuswer si bi,
der uns habe gehuot.>
bi dem brunnin siu stunt
und wart der spehere geware.
der man truoch den scate dare
in den brunnin uon den mannin zuwein.
der frowin wisheit da scein,
daz siu ir ovge dar niht ne karte
und rehte also gebarte,
alse si ir da niht ne wiste
und sprach mit grozir liste:
< tristant, waz sold ich her zuo dir?>
< frowe, daz ir helpint mir,
daz mir min here sin hulde gebe
und laze mich wesin
als ich was in sineme hobe.>
< vil ernirsthafte ich dir gelobe:
dar zuo ne helben ich dir niet,
wane mir liebe ist gesciet,
daz er dir so gram is.
des wiz zuware gewis,
daz ich dir dar zuo niht ne vrome,
wane ich bin ze worte comen
von dir ane mine scult.
ich was dir durch minin heren holt,
wane du sin nebe werist
und siner eren plegist
baz den di andern alle.
nu bin ich ze scalle
wordin...
None... doch wesin leit,
daz er mir unrehte tut!
wiltu eine mir wesin guot,
so werdint mir de hulde,
wane er ane sculde
hat gezornit wider mich.>
do sprach diu cuoninginne rich:
< ich ne helfe dir niht da zo.
wil dir min herre genade tuo,
des gan ich dir wol und ist mir lieb.
ich ne bitten in aber darumbe niet.>
do sprach der here tristant:
< so muoz ich ruomen daz lant
suwi luzil iz min herre clage.
iedoch ne mach er den scaden
nimer mer verwinnin,
ob ich mit unminnin
uzir sim lande vare.
is wirt guot rat: ich wil ritin dare,
dar man iz mir wol butit
und mich guote luote
erint und habint liep.
min here ne wil des wizzen niet:
suwenne ich ze lande kere,
so bin ich ein cuning here
und also reiche als er is.
ovch ich bin selbe des gewis,
swa ich wil beliben,
daz ich ane nidin
al eine wol verdiene daz,
daz man mich liepliche ane haz
behaldit ungehazzit
und mich ze riter vazzit
und gift mir ros und perit.
frowe, were ich is wider iu wert,
daz ir batent minin heren,
daz er durch sin selbes ere
mir wolte losin min phant,
so wold ich...
None... stille
niet gesprechen noch gesie
- ir si wol oder we -
e diz iar si vorgan.>
do gelobetiz der helit san
in truowen an sine han.
do verkos tristrant
uf kagenisen
unde gewan ze wibe
sine swester durch den zorn.
do wart och die veh vorkorn,
die ir vater zu ime truch.
do hette vrovwede genuch
tristrant unde daz wif sin.
niet enruocht in umbe die kuningin
of si ruowe havete.
sine vroude die was staete.
an deme meien was geschien,
daz tristrant hett gesien
die kuoninginnen
unde er mit unminen
von ir was gescheiden
do gewerte dise groze leide
biz in sante michaeletage.
do begunde die vrovwen clagen,
daz si tristrand nit ensach.
peronis zu ire sprach:
< er tut uch harte rechte,
ir hat deme guten knechte
gar ubel getan,
daz ir ine saget slan,
wanter was unsculdich.>
< du spotes!>< nein, ich.>
< so lugestu>.< nein, ich ne tuon.>
< unde meinistuz so?>
< ja, ich, intruwen.>
do wart ir ruwen
und gewan an irem herze
da von michel smerze,
daz si durch irn zorn
mit rechte hette vorlorn
tristrandes hulde.
si dachte an ir schulde
und weinete die missetat
zu ir holden nam si rat,
waz si darumbe tate.
do wart ir geraten,
daz si ime brief sante
unde des bekante,
sie hette ubele getan,
des wolte si ime zu buzen stan,
wie ime were lief.
< iz is besser ane brief,>
sprach die schone kuoningin,
< want wurden die boten min
gevan mit dem briebe
so wurde vil liebe
den bosen nideren.
durch daz iz besser were
ane brief ich sende dare.
des nimet alle samet ware,
wene ich dar senden muoge,
der mir beste tuoge.>
do was ein garzun an me hove
der was an gutem love
hubsch unde gevuge
unde unbekant genuge.
pylose er hiez.
die vrovwe in ir rufen liez
und claget ime, waz ir war:
< ich wil dich bitten, of ich tar>,
< albalde, sprechet nu!>
< ja, ich wen, iz is zu vru.>
< zvare, vrowe, nein, iz niet.>
< so sprech ich>,< ja, waz uch is lief.>
< wiltu iz tun?>< waz weiz ich?>
< do must.>< so lant horen mich,
of ich mach.>< ja, du wol.>
< so tuon ich iz.>< hei, ich weiz iz sol
vorschulden.>< daz hat ir wol getan.>
< so wil ich iz bestan
unde williz tun dir sagen.>< also tut!>
< so mirke rechte minen mut,
mir is vil ubele geschen,
des saltu mir helfen ihen.
want ich han durch minen zorn
mit rechten schulden vorlorn
tristrandis vruntschaf.
want ich sach ime einen slach
slan unde aver einen.
darumbe solt ich weinen,
of ich sinnic ware.
do lachete ichs offenbare.
von disen selben schulden
han ich sine hulde
nu vorlorn manigen tach,>
zu pylosen si sprach,
< nu will ich, daz tu min bote sis,
ich wil iz dir - des si gewis -
harte woll miten.
of ich iz ime tar enbiten,
so saltu ime minen dienst sagen
unde mine not clagen,
die ich nach im lide.
aller nest mime libe
trage ich ein hemede herin,
daz tun ich ime zu erin.
daz weiz er selber wol, min trut,
daz min edele cleine hut
ubele iz erliden mach,
muoz ich nacht und tach
daz herin hemede ane tragen,
iz si dan - saltu ime sagen -
sin mut wil sich bekeren.
ich trach iz iemer mere,
daz ich daz nimmer uz getu.
ovch sage ime da zu,
ich muz schiere wesen tot,
nach ime lide ich groze not,
daz ich niet ne mag genesen,
wil er mir niet genedic wesin.
pylose>, sprach diu kuoningin,
< irwerbestu mir die hulde sin,
du salt iz iemer vromen han.>
do huof sich der knape san
uz kornewalischem lande
nach heren tristrande.
do er so nach karechte quam,
daz er iz sach vor ime stan,
do reit tristrant der degen
an dem velde bime wege
mit eime sperwe beizen.
einem vogel wizen
hatt er do gevangen.
do was sin wille irgangen,
darumbe was der here vro.
och hette der sperwere do
sinen vogel getzen.
des was er ovch vormetzen
unde stunt vroliche uf der hant.
do sach der helit tristrant
pylosen an dem wege gan
unde dachte an sinen mut san,
daz er ein bote were
unde sagete lihte mere.
darumbe huf er sich dare.
do wart der knappe sin geware
unde ginc inne engegene,
er wolte an deme degene
irvaren och mit listen,
des er nicht ne wiste.
do si zu samen quamen
unde sich under sagen,
do irkanten si sich zuhant.
do hiez der here tristrant
pylosen willekume sin
unde vraget umbe die kuonigin,
wie si sich gehavete.
pilose ime sagete:
< sie hat sich als ein armes wif>
< warumbe?>< si hat den lif
von uwen schulden nach vorlorn.>
< durch waz?>< si vorh uwen zorn.>
< ie, si tut?>< ia, in truwen.>
< sine darf.>< doch si is in ruwen.>
< umbe waz?>< du weistiz wol umbe waz.>
< nein, ich.>< du bist ir gehaz.>
< waz weistu?>< ich weiz wol.>
< wiltuz mir sagen?>< ia, ich sol.>
< so sprich an!>< si sach dich slan.>
< du hast war.>< da zornestu san.>
< iz was mir leit.>< du hattest recht.>
< also is iz noch.>< neina, gute knecht.>
< solt ich iz vorgetzen?>< here, ia>
< ich ne mach.>< iz ligt dir zu na.>
< wie na?>< an dime herzen.>
< du hast war.>< des hat si smerze.>
< ich habe in.>< er ist dir vorgan.>
< noch niet.>< so wiltu si irslan?>
< wamit?>< daz du ir vremde bist!>
< daz is ir lief?>< zvare, iz nist!>
< ich wene, iz si.>< nein, iz niet.>
< iz was doch ir lief,
do si selbe daz hiez,
daz man mich sluch und stiez
unde mich von ire treif,
do ne was iz ire niet leit.
sie lachete sere.>
< daz wil si iemer mere
buzen, wie du butes.
der merre teil des lutes
brechet und buzet echt,
wan genade is besser danne recht.
sy suchet die genade,
nu saltu si untfahen.
waz si dir hat zu leit getan,
des wil si dir zu buzen stan
nach genade, nicht nach rechte.
sie ne mach dir niet gevechten
unde ne hat is nein ruoche.
sie wil genade suchen.
daz recht dunket si zu swar.
unde of siz dir in buten tar,
si inbutet si dir irn dienst
unde allet, daz dir lief ist,
daz si daz alles gerne tu,
unde intbutet dir dar zu,
daz si dir zu erin
trage ein hemede herin
aller nehst irem libe.
wiltu si lange miden,
so ne wirt ir leides buoz.
here, darumbe suche ich dinen vuz,
daz du kumest, da sie si,
so wirt si denne sorgen vri.>
...
...
< ich wil si niet sen,
so muchte lichte mir geschehen
als nest mir geschach.
ich mach niet>, er sprach,
None< so sal dir mine truwe is geben,
daz sie heilet dine slege,
of iz dir si lief.>
< nein, ich ne kuomer niet,
iz ne were mir nein vrome.>
< here, du salt dare kumen
durch miner vrovwen liebe,
unde ich iz muoz vordinen
unde durch din selbes vromheit
unde den grozen arbeit,
den min vrovwe nach dir havet,
...
...
daz sie ein herin hemede traget
alle nest irer hut.
here, du bist ir trut
vor allen die si ie gesach.
nu la dich ir ungemach
durch dine gute irbarmen
und troste si vil armen!>
< piloise, du bist ein bote gut,
ich bekere minen mut.
du sages mir werlichen,
daz die kuoninginne riche
nach mir si in ruwen?>
< die havet si, in truwen!
so groze ruwe ich nie vornam.>
< ich was ir ein teil gram,
nu wil ich ir echt holt sin.>
< des lone dir min trechtin!>
< vornim, mich noch ein weinich baz:
du solt ir von mir sagen daz,
daz sie die heren uz zie.
unde ich ne wart ir so gram nie,
daz ich ire gunde
daz si zu langer stunde
sulich hemede truge.
iz si mir genuge.
ich will si durch genade untfan
unde si genizen lan,
daz du so gut bote bist,
das weiz der heiliger crist
durch dich selben aller meist.
also schyre ich han geleist
ein dinc, daz ich gelobet haven,
so machtu ir werliche sagen,
so wil ich zu ir kuomin,
iz si mir schade oder vrome. e ne mach is niet sin. daz sage der vrovwe din:
ich han gelobet vor war,
daz ich si miden sal ein iar,
daz si mich niet sien ne sal,
ir si we oder wal.
swen iz iar vorgangen is,
so mach min vrovwe sin gewis,
dz ich nach ir vare:
an den meie kum ih dare.>
pylose wart do
beide ruwich unde vro:
vro daz er vorkos,
unde darumbe vrovweden los,
daz er si niet ne wolde sien
e das iar was vorgien,
als er gelobet havete.
pilose do sagete:
< here, nu gebut mir,
ich wille scheiden von dir
unde wil miner vrovwen sagen
von vrovwede unde clage,
als ich hie vornomen han.>
< du salt an die statt gan
zu den herbergen min
sam ich niet ne irkenne din
unde salt mines gutes biten
- des is hir zu lande site -
so heiz ich waz geben.
unde hebe dich balde after wege
unde sage der vrovwen din,
daz si durch den willen min
daz herin hemde uz tu
unde ein sidin ane tu
unde sage, als ich ir han inboten.>
pylose danchkete gote
unde tete als in der here hiez.
tristrant ime geben liez
hundert sillinge
guter sterlinge.
do nam pilose urlof
unde rumete den hof,
daz in nieman ne kande.
do was an eime lande
iarmarket zu einer stat.
pilose tristrande bat,
daz er in da wisen liez.
kornewales och hiez
ein stat rechte also du.
vor war wil ich sagen iu,
daz sie heizen beide
zu sancte mychele alagrevie.
si waren nach eben rich,
ire iarmarket was gelich
zu sante michyles misse.
so was do ie gewisse
groz market alle iar.
do lief pylose dar
unde koufte, swaz er wolte.
do tet er, als er solte.
so er sin dinc gescuf,
zuhant er sic dannen huf.
er vur ze lande ober se.
ware er do snel als ein re,
daz were im innelichen lief,
des ne muchte wesen niet:
er muste gan als ein man.
do er zu tyntariol quam
unde vor dem kuoning ginc,
vile wol in der here untfinc
und die kuoninginne dar zu.
der kuonig vraget ine do,
wannin er queme
unde wa er dise have neme,
daz er so riche were.
do vorcht di vrowe sere
daz er solte missesprechen.
do begunde ir uz brechen
daz sveiz ober al den lif,
an grozen sorgen was daz wif.
pylose wol gesach,
daz sin vrovwe sorgen plach
unde sprach wisliche:
< her, kuoning riche,
swer so wol gebeiten mach,
er gelebet dichke den tach
daz ime ervrovwet wirt sin mut
unde ime lief unde gut
geschiet dichke beide.
zu sante michele alagrevie
was ich dise market tage,
da is mir worden die have,
daz ich nu bin so riche.>
do wande si al geliche,
daz erz spreche umbe daz,
want er nu vore baz
dan er hette getan.
do merktiz die vrowe san,
waz er da mite meinete.
von liebe si weinete, daz ir daz ouge ober ginc. nu vornemet, wie siz ane vinc:
an eine swasheit si ginc,
zu ire quam der iungelinc
pylose zu han
und sagete, waz tristrant
ir inboten havete.
wol si do vorclagete,
daz ir zu leide ie geschach.
doch was ir vil ungemach,
daz si den liebsten man,
den ie vrovwe gewan,
niet ne muste gesien,
e der winter was vorgen.
zu han do der mei quam,
tristrant grawe cleider nam,
an sine vuze stumpe schu,
schurpen unde staph da zu,
als er wer ein pelegrim.
och cleidet sich der knappe sin
kurvenal ime geliche.
do begunden si slichen
zu heren tynases hus.
do was er geriten ut,
daz si sin niet ne vunden.
tristrant do begunde
denken was er taete.
do wart er zu rate,
er wolte bi der strazen gen
unde wolte einen bespien,
der sin bote ware.
do ginc der wallere
ligen an den selben dorn,
da er och da bevorn
mit kagenise inne lach.
des volkes er vile sach
zogen here unde dare.
do ne wart er niemanns geware
deme er torste truwen,
daz er ime zu der vrovwen
wurbe sine boteschaf.
al dar bleif er die nach,
daz er die vrovwen niet ne sprach.
also schire so iz do wart tach,
dar nach an kurzer stunt
quam ein sin lieber vrunt
al eine geriten,
deme was der slaf so mite,
daz er slief so harte,
daz er sin bi der warte
niet ne sach vor ime stan.
er was doch gegen ime gegan,
als er in wolte sprechen.
do ne wolt er niet brechen sinen slaf, e er untwachete. der here vor sich strafete,
daz er niet umbereit.
daz waz groz gezogenheit,
daz er slafen liez den degen.
er dachte, er hette gelegen
bi siner amien.
er wolte e vorzien
siner boteschaf,
dan er brache sinen slaph.
an den manen er sin ros vienc,
lange er bi ime ginc,
daz er sin niet ne wachte,
e daz ros irschracte
unde vor uzme wege.
do untwachete der degen
unde kante tristrande.
do wurden die wigande
beide samet vile vro.
der here tristrande do
untfinc mineliche
unde sprach vromeliche,
of er icht wolte,
des er tun solte.
wie gerne er daz taete!
< ia, ich dich gerne bate,
daz tu wurbes mine boteschaf.>
< daz tun ich, so ich beist mach
vil truweliche>:
< des lone dir got der riche!
so nim du diz vingerin
unde bring ez der kuoningin,
daz sus getruwe da bi,
unde sage ir, daz ich hir si
unde wil si gerne gesien.
daz mach ubele geschien,
sine williz vliz haven,
daz der kuonig rite iagen
zu blanklande an die wese.
sage ir, daz ich wille ligen
amme dorne, da ich lach,
da si neist mich gesach....
None