None da ward aber wol schin,
das der herr trystrand
was ain küner wygand.
des wolt er waugen sinen lib
vmb das selb schön wib
vnd ouch durch den willen,
ob er möcht den zorn stillen
vnd möcht so genesen.
ouch ducht im besser wesen,
das er von dem wurm sturb,
wann on wer so verdurb.
zuohand des morgens fruo
waupnet er sich dar zuo
gar vlissenglich
vnd rait vermessenlich
da hin da er grössen briß gewan.
None das schwert ruckt er ze hand.
do brant im der serpant
das röß bis vff das gebain
an in lieff do der held rain,
wann er sins libs gert.
er schluog in mit dem schwert,
das er in der hand truog
wä hin er es mit zorn schluog,
da vor mocht nutz beston.
da gesigt der kün man
an dem tracken, der was grös.
wie vil er sin ouch syd genös,
er kouft es doch gar tur,
wann er doch von des tracken fur
was vil nach zuo tod verbrunnen.
den sig het er gewunnen
mit grösser küner manhait.
die zungen er jm vß schnait
vnd hielt sie wol jn huot.
jm was wol ze muot,
da von wolt er nun laussen.
zuo ainem moß gieng er sin straussen,
da wolt er erkülen sich,
wann der tegen so herlich
was worden schwartz so ain brand.
None vnd sin tochter abtriegen.
do sprach der kung rich:
< jch wölt dann tuon boustlich,
so mag ich sin nit wider komen.
doch het ich gern bas vernomen,
wer den tracken schlüg.>
< das wer vngefüg>,
sprach der truchsäss,
< das ich mich des vermäss,
das doch wär erlogen.>
den kung hett er gern betrogen.
er wänd das es waur wär.
do der kung das mär
siner tochter selber sagt,
wie sie der truchsäß hat
gewunnen zuo ainem wib
mit sin selbs lib
gar hart minneglich,
sprach er offenlich,
er wölt sie im ze ainem wib geben.
das mocht su gern geleben,
das er durch sie erschluog den serpant.
du frow sprach do zehand:
< vatter, das geloub mir,
er haut nit wär gesagt dir.
er begieng doch nie kain frumkait.
wä nam er nun die manheit
das er in ietz dorst beston?
laus dinen muot ergon
vnd vernim die wärheit recht:
sag dem guoten knecht,
das er bait bis morn fruo!>
der kung sprach:< da kompt es zuo.>
do dis was ergangen,
do begund ser belangen
den truchsässen sunder wan.
den kung manet er sän,
das er dar an gedächt vnd nun volbrächt,
das er gelobet het, ze fromlicher stät,
by siner rechter wärhait.
verniempt, mit welcher wyshait
die frow erfuor gefuog,
wer den wurm erschluog!
su sprach zuo perenise,
das er brächt lyse
die pferdt, wenn es tagte.
brangenen su sagte,
jrere junckfrowen,
su wölt morn schowen,
wie der wurm gewundt wär.
perenis der kamerer
frü die pferdt braucht.
frow ysald gedaucht
an ire selbes eren.
darvmb begund su dar keren,
do su trystrands schlag besach,
zuo brangenen su do sprach:
< sich, wie das roß ist beschlagen
das haut den held her getragen,
der den serpant erschluog!
merck recht den fuog:
die roß man hie so nit beschlecht
als an diser spur hie stet.
diser der hir geriten ist,
des bis sicher vnd gewiss,
der haut erschlagen den serpant.>
dar nach komen die wib zehant
do der track lag töd.
do funden sie ain schilt röt
besenget also gar,
das sie in by der farb
nicht mochten erkennen.
der was etschwenn
gewesen lucht vnd durr.
ouch funden sie von fur
ain roß besenget gar.
des namen sie ernstlich war.
yedoch sie wol erkantten
das es in den landen
nicht erzogen was,
so ich es in dem buoch las,
sust hab ich die red vernomen.
< owe, wä ist hin komen
der dis roß her rait?>
sprach du frow gemait,
< die morder hand in erschlagen.
vnd von dem weg getragen
vndanck müssen sie haben.
er lyt hie etschwa begraben. gern ich in fund, ob ich in finden kund.>
die frow bat perenis,
das er suochte lys,
ob er fund den tegen,
su wölt sin wol pflegen. vnd gelobt im wärlich, su machte in ymmer rich.
sie suochten vnlang.
brangenen kam zuoletst gegangen
zuo dem moß, do er lag.
do die junckfrow ersach
den helm glysen als ain glas,
schier su dar komen was.
sie ducht, wie er sich regte.
zuo der frowen su do redte:
< so ich hon den helden funden,
vngesunden vnd vngebunden,
nun kumpt bald her so,
vnd luogt, mögt ir in erneren noch,>
sprach brangenen die guot.
der frowen ward wol ze muot,
do su des herren ward gewar,
su kam gar schier dar.
den helm su im ab band.
do hort herr trystrand,
das da waren frowen.
er begund sie schowen
vnd fraugt, wer da käm
vnd im den helm ab näm.
du frow im do zuo sprach:
< habt, herr, nun gemach,
er wirt uch wol wider.>
None sprach zuo sinem herren:
< herr, jr sond irs nit verkeren,
min frow laust uch bitten,
das jr jrn lant sitten
welt mit jr begön.>
do fraugt derr kung sön,
was sitten jr land hette.
do sprach der held stete:
< by uch sol nicht liechtes sin,
so zuo dem ersten die kungin
zuo uch legen gaut, als ich jench,
das sie dann niemend sench,
wann des morgens, so su vff stuond.>
gar wol er jr das gund,
sprach der kung zuo sinem nefen
vnd hieß jn kamrer wesen,
das er die liecht leste,
wann er wol weste,
wie es sin sölt.
vnd was du frow wölt,
das er das alles tät.
mit vlis er jn des bät.
der kamerer trystrand
der kemmenautten sich do vnderwand.
do der kung schlauffen solt
- vnd als du frow wolt -
so tett er iren willen.
brangenen braucht er in dem stillen
zuo bett dem kung,
das was die maist trug,
die trystrand ye getet,
wann er recht an der stet
lag by siner frowen.
vntruw was dar an nicht schowen,
wann er tet es sunder danck:
der gar vnselig tranck
hett es dar zuo braucht.
recht ze mitter nacht
kam brangenen gegän.
jr frowen hieß sie vff stän,
das su gieng zuo jrem man.
do stuond su vff vnd gieng dan.
der kung so ward betrogen.
trystrand hett jm gelogen.
do was trystrand jn dem hoff stätlich... None dar naucht nit lang
gewan die frow den gedanck,
das su brangenen der schönen
vnrecht wolt lonen,
das su ir so wol gedient hat.
su vorcht, das su sagt,
was su von ir wiste.
su wolt ir mit sölicher liste
den lib abgewinnen.
das wär bös sinne!
zwain armen rittern su geböt,
das sie sy schlügen ze tod,
vnd wären su des willen starck,
su geb in silbers sechtzig marck.
sy spravchen, gern sy es taetten,
wes su sie bätten.
zuohand gab su das silber jn
vnd wyst sy an ain stat hin,
da sie ains brunnen hütten solten.
welch dann schöpffen wolten,
den solten sie nemen den lib,
es wär man oder wib,
vnd ir die leber brechten
vnd es wol gedechten.
an das gedauchten dis hart
vnd machten sich vff die vart.
du kungin sich do legte,
zuo brangenen su do redte,
das ir vnsanft wär.
do clagt sy offenbär.
der getruwen brangenen
gebovt ysald valsch getän,
das su ir holti des brunnen,
der in dem bovmgartten runne.
brangenen das nicht ließ,
su tet das sy die kungin hieß.
ain goldfaß su in ir hand fieng,
in den bomgartten su da hin gieng
zuo dem brunnen, do su den fand.
do komen all zuohand...
None sprach du gehur:
< jch engilt miner truw.
min frow haist mich erschlachen.
nun sölt ir uwer tugent begän
vnd tuond es durch gottes lieb,
wan ich mag das nit verdienen,
vnd land mich ain wil leben!
vnd uwer ainr gang after wegen
vnd jench, das ich erschlagen sy.
vnd sag miner frowen da by,
das ich wyder uch spräch:
jch enwaiß, was su an mir räch,
das su mich avn schuld verriet.
got waist, erdencken mag ich nit,
das ich ye ichtz getät,
darvmb su billich zorn het,
wann ich ließ all min maug
vff ir ainig gnavd
vnd zouch mit ir in frömde rich.
sol ich dann so jemerlich
vnuerschuldt den tod liden?
do wir von land schieden,
do gab vns ir muotter lut
jn fruntlichem muot
zway hemd gar clain,
su waist wol, was ich main.
e wir kamen in das land,
do was das ir zuohand
zerrissen vnd zerbrochen gar - niempt der red war - das es ze nichten tougt
vnd su es mit kainen eren mocht
by dem kung anhaben.
do was das min vngetragen,
es was schön vnd nuw.
su batt es ir lyhen durch truw.
das tet ich gar vngern.
do batt su mich also ser,
das ich es zeletst laich ir.
jch wais jr nit embietten mer,
wann das ich uber mer so
min hemd mit mir her jo
nuw braucht mit mir,
das lich ich an der ersten nacht ir,
do su by dem kunig lag.
dar zuo kam ain sölich schaden schlag,
das es was ze mal zerfürt.>
None jr derbärmlichs sprechen
behielt jr do den lib.
sie gedauchten, erschlügen sy das wib,
sy uberwindentz nimerme
an ir weltlichen er.
do kam da ain hund gegan.
ain ritter schluog in san,
er nam die leber so fremd
vnd wand sie in sin hemd
vnd truog sie verholenglich
fur die kunginge rich.
su hieß in haben guotten danck
vnd begund in fraugen sunder wanck:
< sprach su icht?>< jo, su tet.>
< nun sag mir was!> er sagt vff stett.
er sagt ir, wie su sprach,
von dem hemd, wie su jach.
su hett es nicht vermitten,
durch truw hett su irs gelichen.
ysald fraugt:< sprach su icht me?>< nain,
wann ir wer lieb gewesen das allain,
das ir der lib wer gelaussen.>
< nun muos mich got verwaßen,>
sprach du frow lustsam,
< das ich das leben ye gewan!
got das erbarme!
was sol ich nü vil arme,
das ich mich so gevelschet hän?
mir sol wib noch man
getruwen nimmer me!
got lauß das an min er
vnd schier an minen lib gon,
den mord den ich hab geton.>
su sprach:< der tufil niem mich!>
su schluog vnd rouft sich
so fräuenlichen hart,
das ainer von der wart
zuo wunder sie do an sach.
so grovs tet su ir do vngemach.
do der ritter das vernam,
das es von rechtem laid kam
du ruw die su habt,
nit lenger er verdagt.
er sprach:< frow, verdegt uwer nöt!>
None zuo der kungin kemnaut.
do su die kungin ersach,
vernimpt, wie su sprach:
< bis wilkomen, vil liebes wib,
das du behalten haust den lib,
des lob ich got von himel.
zwar, er was hie niden
vnd halff dir vss diser novt.
tättest du mir nun den selbin tovd,
den ich dir hett gedaucht,
oder versenck mich sin macht
all hie jn des meres grund,
oder vergeb mir min sund
darvmb so richt ouch ich.>
da mit fiel die kungin rich
brangenen zuo fuoße.
su bott ir größ buoße
vnd so mineglich wort,
das su ir vergeb das mort,
das su an ir wolde begön.
None das su vermitten solt hon.
all da laugen sie baid,
jn grössem laid
wauren sie befangen.
do laugen sie so lange
das sie nieman vff huob.
do sie es baid ducht gnuog,
baid sie do vff stuonden.
sie hetten baid gnavd funden.
do kusten sie sich do.
die kungin gedaucht do,
wie su es brangenen ergetzt
vnd ir wider fröd seczt
gen dem laid so getän.
das wölt su an ir gern began.
nun was trystrand nicht ze hus,
er was geritten vß
mit dem kung birschen in den wald.
do im das mer ward gezalt
von kurnewal dem guotten,
do ward im in sinem muotte
baiden laid vnd zorn.
< dis wär besser verborn,>
sprach er zuo der kungin,
< nü das nicht mag gesin,
so ergetzt sy es ymer mer!>
do sprach du junckfrow her,
gar gern su das tätt.
do ward ain suon stät.
darnäch in kurtzen stunden,
do ward ovne wunden
trystrand ser verschnitten.
nun merckt recht wavmitte:
er ward verrautten vnd verlogen
von dry hertzogen
vnd von vier grauen,
die des hofes pflavgen.
jch will uch sagen vmb was:
sie wavren im gehas,
das er mit schall lebt
vnd nach eren strebt
vnd das best tet allzit.
darvmb hetten sie den nid,
wann sie wavren selb nicht from.
als noch dick mag komen
vnd geschicht mengem fromen man,
das im der bös nit eren gan
vnd sinen briß zerstört.
wav er in loben hört,
wie mag er es wider reden,
so er nicht ist engegen?
das ist vil gar on lögen
vnd ain recht sunderlich trögen,
wend ir es recht mercken,
wann mit sölichen wercken
selten nie kain man
bryß vnd er gewan.
...
...
nun gedenckt an die frumkait,
das böß lavnd uch wesen laid!
wer von hertzen minnet
ere vnd darnavch ringet,
dem volget seld vnd hail.
ouch mag er wol sin tail
gewinnen, das sin hertz gert.
er ist wol alles guottes wert.
wer biderb vnd getruw ist
vnd dann wyse lyst
mit guottem sitten an sinem hertzen havt,
der mag des haben guotten ravt,
das in die bösen nyden.
sie mögen es nit vermiden,
sie müssend im vnwillig sin.
so ist aber got von himeln
jm vnd allen guotten lutten hold.
das haut er dick wol verschuld
vnd doch all tag tuot.
dennocht ist der bösen muot
so hart vff in geflogen.
None vnd er jn solt kunden,
wie es darvmb stünd.
der valand do begund
das gestirn schovwen
vnd sprach:< min frowe
trystranden werlichen havt.
will der kung tuon minen ravt,
jch will in laussen sehen,
das er mir das muos iehen,
das ich uch wavr hab gesagt.
vnd ob ich lieg vnuerdagt,
so hond minen lib gewunnen
so zuo sölichen marterungen,
so min herr wöll.>
der tuffel, sin gesell,
jch wen, er es im vß sprach,
bis er es alles veriach,
wie trystrand der herr by der kungin wer.
das gezwerg sprach:< ist es nit wavr,
so haissent ir mir zwar min hovpt abschlahen. dafur bitt kain man.> do gryffen sie das so an:
das zwerg für den kung muost gan.
die sagten, wie es sich vermeß.
< jch will uch beschaiden baß,>
sprach der vnholde,
< ob min herr wolte
selber er das möcht finden:
mit sinem gesinde
ritt er jagen in den wald.
so wurd trystrand so bald,
das er kumpt zuo der frowen.
so mag er wol schowen,
wie er zuo ir kumpt,
vnd bringt in, das er vernimpt
selber wol die wavrheit.>
...
dem kung ward schwavrlich tovben,
do muost er im volgen
vnd gebott offenbavr
allen dien, die da warn,
das sie sich beraitten darzuo.
er wolt des morgens fruo
jn dem wald ryten iagen
vnd hieß offenlichen sagen:
er wölt syben nächt vß sin.
des fröwet sich die kungin.
do der kung in den wald kam
vnd der zwerg recht vernam,
das trystrand zuo der frowen wolt
komen, so er nicht solt,
er wolt och in den ziten
mit dem kung riten
all da hin allain
vnd wolt im beschain,
wes er sich hett vermessen.
do der kung was vff gesessen
das zwerg er hinder sich nam.
do der herr hin kam,
als in das gezwerg bat,
er in wyset an die stat,
do du lind by dem brunnen stuond.
< jch sag uch, herr, was ir tuond,>
sprach das clain gezwerg so,
< wir haben kain ander verbergen jo,
...
...
wann stigt vff disen bovm,
da sull wir nemen govn,
was hie geschech von disen zwain!>
der mon gar liecht schin
recht ob es tag were.
do haft der kung herr
sin roß da by an ain ryß.
da staig der herr wyß
vff den bovm, als er in hies.
das gezwerg das nit lies,
es staig nach im dar vff ouch.
jch wen, jm hilff der helle gouch,
sathanas der tufel.
jch bin des ovne zwyfel:
er huob jn vff sicherlich,
wann er wolt sin rich
mit im haben gemain.
wie möcht er in dann allein
vff den bovm stigen laussen?
sie wavrent listig vss der mavssen.
nun stünden sie nit lang,
trystrand kam gegang.
des loubs brach er in das fließ,
den spon er da mit ließ
daran das crutz was geschriben
der kung was beliben
vff dem bovm mit sinem gatten.
do ersach er iren schatten
von dem movn in dem brunnen.
ja was er wol besunnen,
das er nicht vff sach.
wider sich selber er do sprach:
< nun muos ich laider tod sin!
eya, weste du kungin
dis hüt, die vns ist getan!>
do flous das loub vnd der spon
durch die kemminavtte.
die frow gar gedravtte
zuo dem fluß hin gieng,
do su den spon jnn fieng
vnd begund das crutz schowen.
vnd west wol du frowe
trystranden in der wart.
vnd ylet vil hart
da su trystranden fand.
do sas der selbe wygant
vnd winck als vnder sich
< der rich got bewere mich!>
sprach die kunginne,
< was irt den jungelinge,
das er nit vff staut
vnd gegen mir gaut?
vngewon ich des bin.>
sie west nit, wie im mocht sin.
do ersach su sin wincken
vnd begund gedencken:
< in irret etwas, was das sy.
jm ist licht iemant by,
der vnser hie havt gehüt.>
do ward ovch die frow guot
der speher do gewar.
der mon truog och den schatten dar
jn den brunnen von jnen zwain.
der frowen wyshait do schain,
...
vnd su rechte also gebavrdt,
als ob su es nicht wyste,
vnd sprach mit grovssen listen:
< trystrand, was sol ich her zuo dir?>
er sprach:< frow, helffend mir,
das mir min herr sin huld gebe
und mich lausse leben
als er in sinem hof.>
su sprach:< du mir fur wavr geloub,
jch hilff dir dar zuo nicht.
mir ist lieb, das er nit pflicht
zuo dir havt vnd dir gram ist,
des bis sicher vnd gewiß,
jch will dir nicht darzuo frumen.
wann ich bin jn ain wort komen
von dir ovn min schulde.
jch was durch minen herren dir hold,
syd du sin neff ward
vnd im ere gebard
me wann die andern all.
nun bin ich ze schall
von im worden ovn novt.
tät dir min herre den tovd,
das wer mir in lieber wyß.>
< nain, frow, durch dinen bryß,
du solt mich des geniessen lovn,
...
...
vnd lauß dir doch wesin laid,
das er mir vnrecht tuot!
wiltu mich allain sin guot,
so wirt mir wol sin huld,
wann er ovn schuld
gezurnet haut vff mich.>
do sprach du kungin rich:
< jch hilff dir nicht dar zuo,
das dir min herr gnavd tuo.
des gan ich dir wol der geschicht.
jch bitt aber darvmb nicht.>
do sprach der herr tristrand:
< so muos ich ravmen das land,
wie wenig min herr es will clagen.
yedoch mag er den schaden
nit wol überwinden,
ob ich mit vnminnen
vss sinem land far.
es wirt guot raut: ich kum dar,
do man mich als ainen herren
muos haben in grovssen eren,
vnd muos mich lieb hon mit pflicht.
min herr will gedencken nicht,
wann ich zuo land ker,
so bin ich ouch ain kung herr,
als rich als er ist.
ouch bin ich des selb gewyß,
will ich beliben anderswa,
das man mich nicht vertribt da.
also verdien ich das,
das man mich schöner vnd bas
halt vnd nich hasset,
zehen ritter mir haltet vnd nit lasset,
den man git roß vnd pferd.
frow, wer ich uch so werd,
das ir an dem kung tättet bitt.
das er es durch sin ere tät
vnd löste mir min pfand
so wölt ich im zehant...
None das su uch uber lut noch stillen
nymer sprech zuo noch sech
- wol oder we jr geschech -
e dis javr sy vergan.>
das gelopt im der held san
jn triuven in sin hand.
do verkous ouch trystrand
den zorn gen kehenis in lieb
vnd nam zuo wib
sin swester on zorn.
do ward der has verlorn,
den ir vatter zuo im truog.
do hetten fröd genuog
trystrand vnd das wib sin
vnd achtet nit der kungin
was su laides darvmb het.
sin fröd du was nun stät.
nun was das in dem mayen geschehen,
das trystrand hett gesehen
sin frowe, die kungin,
vnd er mit vnminne
von ir was geschaiden.
der has werot zwischen in baiden
bis fur sant - michels tag.
do erhuob sich der kungin clag,
das su trystrand nit sach.
perenis zuo ir sprach:
< er tuot uch gar recht,
wann ir an den guotten knecht
habt gar ubel getan,
das ir in liessint schlahen,
wann er was vnschuldig.>
< du spottest!>< nain ich.>
< so lugest du.>< nain, ich entuo.>
< mainest du es doch also?>
< jn truwen>, sprach er,< jo.>
do ward ir gar laid, das er sie darvmb maid
vnd gewan in jrem hertzen
darvmb grovssen schmertzen,
das su vmb sölich zorn
mit recht hett verlorn
trystrands huld.
su daucht an ir schuld
vnd wainet vmb ir missetavt.
zuo irem holden nam su ravt,
was su darvmb tät.
do ward ir gerautten stät,
das su im ainen brieff sante
vnd im des bekante:
su hette wider in boustlich getan.
des wölt su ze buos stan,
wie im das wär behägellich.
< besser ist on brieff sicherlich,>
sprach du schön kungin,
< wenn wirt der bot min
begriffen mit dem brieff,
so wird dann gar lieb
den bösen nidere.
darvmb ich wen bösser wer,
das ich ovn brieff sende dar.
das sult ir recht niemen war,
wenn ich nun dar senden mug,
das er mir wol tög.>
nvn was da ain gesell zuo hoff,
der stuond wol in lob,
er was hupsch vnd gefüge.
dar an mögt ir wol genügen.
pilorse der knab hies.
die frow in in rüffen lies
vnd clagt im recht, was ir wär.
< jch will dich bitten, ob ich tar.>
< als bald sprichst du!>
< ja ich wen es sy ze fruo.>
< zwar, frow, nain es.>
< so sprich ich>,< ja, was uch lieb ist.>
< wiltu es tuon?>< was wais ich?>
< du muost laussen hören mich!>
< ob ich mag.>< ja, du wol.>
< so tuon ich.>< eya, wie ich das sol
verdienen.>< das habt ir wol getan.>
< so will ich es bestan
vnd will dir es sagen.>< also tuot!>
< so merck recht minen muot:
mir ist gar ubel geschehen,
das soltu mir helffen iehen.
wann ich hab durch minen zorn
mit rechten schulden verlorn
trystrands fruntschaft.
wann ich sach jm ainen schlag mit kraft
schlahen vnd aber ainen.
darvmb solt ich wainen,
ob ich besint gewesen wär.
do lacht ich sin offenbavr.
von den selben schulden
hab ich sin hulden
verlorn nun vil mengen tag so.
darvmb>, sprach su nun,
< soltu min bot sin.
jch will dir tuon schin
darvmb ain guot miet.
ob ich ez im by dir embiet,
so soltu im min dienst sagen
vnd minen komer clagen,
den ich nach im lid.
aller nechst minem lib
trag ich ain hemd härin,
das tuon ich durch den willen sin,
das waist er selber wol, min trut,
das min gar clain edel hut
gar ubel das erliden mag,
das ich nacht vnd tag
das härin hemd will an tragen.
das soltu minem lieb sagen,
das er sich wider zuo mir zuo ker,
oder ich trag das ymer mer,
das ich das nymer vß getuo.
vnd sag im me dar zuo,
jch muos schier wesen tod,
noch lid ich grovs novt,
das ich nit lang mag genesen,
will er mir nit gnedig wesen.
pylors> sprach du kungin,
< erwirbst du mir die huld sin,
du muost sin ymer fromen havn, des bis sicher sunder wavn!>
er belaib nit so lang stan,
pylors huob sich von dan
vss kurwälschem land.
da er karkes so navch kam,
das er es vor jm sach stan,
do rayt trystrand der tegen
vff dem veld an den wegen
mit ainem sperber baissen.
ain fogel in dem waissen
het er gefangen.
daran was sin will ergangen,
darvmb was er gar frow.
ouch hett der sperber do
sin vollen kropff gessen.
des was er vermessen
vnd stuond frölich vff der hand.
do sach der herr trystrand
pylorsen an dem weg stan
vnd gedaucht in sinem muot san,
das er ain bott wär
vnd sagte villicht mär.
darvmb huob er sich dar.
pylors ward sin ouch gewar
vnd gieng im engegen,
er wolt an dem tegen
erfaren mit liste,
das er selb nit wiste.
do si zuo samen kavmen
vnd ain ander vernavmen,
erkanten sie ainander zuohand.
do hies der herr trystrand
pilorsen wilkomen sin
vnd fraugt vmb die kungin,
wie su sich gehabte.
pilors im do sagte
< su gehapt sich als ain armes wib.>
< warvmb?>< da havt su den lib
von din schulden navch verlorn.>
< durch was?>< da furcht su dinen zorn.>
< tuot su?>< ja, in truwen.>
< su endarff.>< doch, su ist in ruwen.>
< warvmb?>< du waist wol vmb was.>
< nain ich.>< du bist ir gehaß.>
< was waist du?>< ich waiß es wol.>
< wiltu mirs sagen?>< ja, ich sol.>
< so sag an!>< su ließ dich schlahen.>
< du haust war.>< darvmb zürnest du sam.>
< es was mir laid.>< du hettest recht.>
< also ist es noch>.< nain, guot knecht.>
< sol ich es vergessen?>< herre, ja.>
< es lit mir zuo nauch.>
< wie nach? an dem hertzen?>
< du sagst wavr.>< des havt su schmertzen.>
< jch hab in.>< er ist sie vor komen an.>
< er enist, zwar.>< du wilt sie schlahen.>
< wavmit?>< das du ir so fremd bist.>
< das ist ir lieb.>< zwavr, es enist!>
< jch wän es sy.>< nain, es nicht.>
< jr was doch lieb du geschicht,
do su es selber hieß,
das man mich schluog vnd stieß
vnd mich von ir traib.
do was es ir nicht laid,
wann su lacht sere.>
< das wil su ymmer mere
büssen, wie du ir gebuttest nun.
das gröst tail des volcks jo
bricht vnd büsset schlecht.
gnavd ist besser dann recht.
su suocht din gnavden,
jr truw soltu enpfahen.
nun was su dir havt gethavn,
des will su dir zuo buos stavn
nauch gnavden vnd nach rechten.
su will nicht wider dich vechten,
su will din gnavd nicht geruochen,
su will gnavd suochen.
das recht ist ir zuo schwär gar.
ob su es dir enbietten dar,
so embut sie dir
vnd alles das dir lieb ist,
das su das gar gern tuo,
vnd embut dir dar zuo,
das su dir zuo eren
trag ain hemet härin
aller nechst irem libe.
wiltu lang von ir bliben,
so wirt ir nimer laides buos.
herr, darvmb suoch ich din fuos,
das du schier komest, da su sy,
dan wirt su aller sorgen fry.
...
...
wiltu aber sie nit sehen,
so mag ir aber geschehen,
als ir zuo nächst geschach.>
< jch mag nicht>, er sprach.
None< by minen truwen, ich dir des verpflig,
das su dir din schleg
büsset, ob du es geruochest.>
< nain, ich kum dar nicht,
wann es wer nit mines fromen.>
< herr, du solt dar komen
durch miner frowen,
- jch och das gern verdiene -
vnd durch din selbs fromkait.
vnd durch die grovs arbait,
die min frow navch dir havt,
wann es ir kummerlichen gavt,
vnd durch die streng wavt,
das härin hemd, das su treit
aller nechst ir wyssen hut.
herre, du bist ir trut
fur all, die su ye gesach.
nun laus dich ir vngemach
durch din güt erbarmen
vnd tröst sie vil armen!>
tristrand sprach:< du bist ain bot guot.
jch will bekeren minen muot.
du sagst mir wärlich,
das du kungin rich
navch mir sy in ruwen?>
er sprach:< die haut su in rechten truwen,
das ich nie grösser vernam.>
trystrand sprach:< ich was ir ain wenig gram,
nun wil ich aber hold sin.>
< des lon uch der got min!>
er sprach:< verniem mich ain wenig bas!
du solt ir von mir sagen das,
das su sich des härin hemds verzihe,
wann ich ward ir so gram nie,
das ich ir des icht gund,
das su zuo langer stund
das härin hemd icht truog.
es ist nun wol genuog,
jch will sie des genissen lon
vnd will sie durch gnaud enphahen,
das du so guot bot bist.
vnd das waist der hailig crist
vmb minen willen aller maist.
so schier ich hab gelaist
ain ding, das ich verhaissen hän,
so machst du wärlich sagen,
so will ich sy gern sehen,
None jr geschench, was ir mag geschehen.
wann das jar vergangen ist,
so mag su wol sin gewiss,
das ich zuohand zuo ir var,
ee kom ich mit nichten dar.>
pylors ward do frow
vnd trurig och do:
frow, das er ir schuld verkovß
vnd darvmb fröden lovß,
< das ir sy nicht sehen wolt,
das jar vor vergon solt,
als ir gelopt hapt.>
pylors do sagt:
< herr, nun gebiettent mir,
jch will schaiden von uch hie
vnd will miner frowen sagen
von fröden vnd von clagen,
so ich hie vernomen hon.>
er sprach:< du solt in die stat gon
zuo der herberg min,
tuo als ich nit kenn din,
vnd solt mich mines guottes bitten
navch des landes sytten,
so hais ich dir etwas geben.
dann erheb dich vff die wege
vnd sag der frowen din,
das su durch den willen min
das härin hemd vß tuo,
vnd sag ir ovch dar zuo,
so hab ih ir embotten.>
pylors danckt gotte
vnd tet so in der herr hies.
trystrand im do geben lies
hundert schillinge
guotter pfenninge.
pilors do vrlob nam
durch all des herren hoff sam,
das in nieman erkant.
do was in den land
jarmarckt in ainer stat.
pylors trystranden bat,
das er in dar wysen lies.
zuo kurnewälch da ouch hies
ain stat recht also die.
fur wavr mag ich das sagen hie,
das sie hiessen baiden
zuo sant michels stain
vnd wavren navch vil eben rich,
vnd iavrmarckt was da gelich
zuo sant michels messen.
so ward do nicht vergessen
grovs iavrmarckt da alle jar.
do luff der knab dar
vnd koufft, was er wolt.
do tet er, was er solt,
do er sin ding geschuoff,
zuohand er sih von dannen huob
vnd fuor zuo land uber se.
wer er gewesen schnell als ain rech,
das wer im gewesen lieb geschicht.
do mocht das geschehen nicht:
er muost gon als ain man.
do er gen tyntaniol kam
vnd fur den kung gieng,
der herr jn wol enpfieng
vnd du frow dar zuo.
der kung fraugt in so,
von wannen er kam
vnd wav er die hab näm,
das er so rich wär.
do vorcht du frow der mär,
das er wurd missprechen.
des begund er vß brechen
der schwais vss allem irem lib.
jn grovssen sorgen was das wib.
das ersach pylors wol,
das sin frow was sorgen vol.
darvmb sprach er gar wysglich:
< herr, her kung rich,
wer wol gebyten mag,
der gelept dick den tag
das im erfröwt wirt sin muot,
das im lieb vnd guot
geschicht dick baiden.
zuo sant michels stainen
was ich disen marckt tag,
do gewan ich all min hab,
das ich nun bin so rich.>
do wonden sie all gelich,
das er es spräch durch das,
wann er wol frow was,
das er vor nicht hett geton.
do merckt du frow san,
was er da mit mainte.
vor fröden su do wainte, das jr das gesicht uber gieng. nun hört, wie su es an vieng:
su gieng in ir haimlichait,
pilors was och do berait
vnd kam zuo ir all zuohand
vnd sagt ir, das trystrand
by im ir embotten habt.
du frow verclagt,
was ir ze laid ye geschach.
doch was ir das ain grovs vngemach,
das su den aller liebsten man,
den ain frow ye gewan,
nicht sölt sehen an,
ee der winter wer vergan.
so schier do der may kam,
trystrand graw claider nam
an sich vnd främde schuoch,
stab vnd täsch dar zuo,
als ob er wär ein bilgerin.
ouch klaite sich der knabe sin
kurnewal jm wol geliche.
vnd begund dannen strichen
vnd kam zuo herr tynas hus.
der was geritten vs,
das sie in nicht funden.
gedencken sie do begunden,
was man nun da tätte.
der jung held was stätte,
er wolt die straus gan besehen,
ob er yemant möcht erspehen,
der sin bot wär.
do giengen die waller
sich legen in den selben dorn,
do er ouch dar vor
mit kehenis jnne hett sin gemach.
der lut er do vil sach
gan her vnd dar.
doch ward er niemens gewar,
an dem er truw möcht schowen,
so das er jm zuo der frowen
wirb sin botschaft.
all da belaib er uber nacht,
das er der frowen nit sach.
do der tag vff brach,
darnauch in kurtzer stund,
do kam im ain lieber frund
allain dort her geritten.
der schlauff hett in erstritten,
so das er schlieff gar hart,
vnd jn by der wart
sach nicht vor im stan.
er was doch gegen im gan
als er in wolt besprechen.
den schlauff wolt er jm nit brechen, bis er selb erwachte. vngern er in wachen machte.
das was ain grovs gezogenhait.
schlaufen er fur sich rait.
trystrand liess schlauffen den tegen.
er daucht, er ist gelegen
dis nacht by siner ammyen.
er wolt sich ee verzyhen
des gewerbs siner botschaft jo,
e er im bräch sinen schlauff so.
lang er nun by im gieng.
zuo letst er im das roß gefieng
by dem zom und in nit wagkt,
bis das roß do erschrack
vnd bralt vß dem wege.
do erwacht der tegen
vnd erkant trystranden.
des wurden die wyganden
baid mit ain ander frow.
der herr trystrand do
empfieng gar minneglich
vnd sprach fruntlichen,
ob er icht wölt,
das er tuon sölt.
gern er das tät.
er sprach:< ja, gern ich dich bät
vnd du wurbest du botschaft min.>
er sprach:< ob ich mag, das sol sin.
jch wirb dir es truwlich.>
< das lon dir got der rich!
nun niem das fingerlin
vnd bring es der kunigin,
das su gelob da by!
sag ir, das ich hie sy
vnd wölt sy gern senchen!
das mag aber übel geschenchen,
su wöll dann vlyß haben,
das der künig ryt jagin
ze blanckenland uff die wysen so,
vnd das ich wil ligen so do
jn dem dorn, do ich vor lag vor jn gemach,
do su mich aller nächst ovch sach.